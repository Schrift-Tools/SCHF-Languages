Чама Библия – кэԓикэԓ ымнутэйиквик авынкаԓегэтаё. Библия ымыԓьэты ԓымэвыт эмчывипытти Россияк ымы ымнутэйиквик кыннымкыӄэн еԓеты гэйиԓыԓьэтԓинэт. Библия ӈирэнчывиԓьын – Пэтывэтгычьат ынкъам Торвэтгычьат. Пэтывэтгычьаткаԓет гэкэԓиԓинэт тэԓенъеп, еп у’рэткэ Иисус Христос, тэԓеӈкин еврейъеԓя, чымӄыӄ-ым арамейский йиԓе. Пэтывэтгычьаткаԓек гэкэԓиԓин, миӈкри Тэнантомгыӈа гантомгавԓен нутэйиквин ымы о’равэтԓьан, миӈкри чинит гаранымытваӈӈоԓенат о’равэтԓьат, Тэнантомгыӈына эмичэ. Ытръэч Тэнантомгыӈа ванэ ытри ныпэԓянэнат, пэнинэмиԓ нинэгыйипӄинэт, ы’ԓгу нинэԓгыӄинэт. Ымыԓьо варатгыпы Ынан ԓьунин ыннэн варат, Израиль, ырык рээн вэтгычьат ръомравнэн. Пэпывэтгычьатык гэкэԓиԓин миӈкэмиԓ Тэнантомгыӈына ԓьоё варат ганымытваԓен. Торвэтгычьат гэкэԓиԓин тэԓеӈкин грекъеԓя. Ы’ттъыёԓкэнат ӈыръа кэԓит Торвэтгычьаткэн нытвыӄэнат Таӈпынԓыно, ынкы нытвыӄэн миӈкэмиԓ ганымытваԓен нутэк Иисус Христос, миӈкэмиԓ гэнинъэйвыткуԓин, миӈкэмиԓ нанмыгъан Ытԓён ынӄоры миӈкри эюгъи. Мурыгкэԓик гэгичиԓинэт эмчымӄы
