Бу историйа олду Израилин ен боранны хем долашык дӧнемнерин бирисиндӓ. Озаман израилли сойлары кулланарды ӧлӓ денилӓн «судйалар», ангыларын сӧзӱ гечӓрди херзаман, ӂенк вакыды са оннар коруйардылар кенди сойларыны душманнардан. Кийадын баш персонажы – Руфи, генч бир кары Моавдан (Израилин сынырына йакын топрак). Моавлылар хем израиллилӓр кимӓр керӓ ӂенк едӓрдилӓр бири-бириннӓн, онуштан оннарын аралары кӧтӱйдӱ, да моавлыларын евлатларында йокту хак катылмаа Израил халкына. Ама Руфи евленер бир израиллийлӓн, онун гечинмесиндӓн сора да калэр инанч кайыннасына Ноеминӓ, бутакым онун халкы хем онун Аллахы олдулар Руфинин дӓ халкы хем Аллахы. Моисейин Айозлу Законуна гӧрӓ, израиллилӓр дӱшӓрди йардым етсиннӓр сенселелеринӓ хем корусуннар оннары беладан. Ен йакын сенселелерӓ дейӓрдилӓр «коруйуӂу».
