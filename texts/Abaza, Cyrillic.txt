Черкесск апны Щыбзыхва Тимури Сакиев

Мыхвтари рыхьызква зхъхӀвалгӀаз «Айгвара акубок» ахъазла хвитта абакӀрала анкъвакъвраква акӀвшатӀ. Ауаъа Къарча-Черкес арайонкви акъалакви ргвыпква анйауамцара йагъьу агвып щаквдыргылуан. Абаза район абакӀыгӀвчва хвыцква йхпахауа агыларта гӀатыргатӀ. Ауи дахӀвра бзипӀ. РахӀагьи гвышхвара гӀауылазцӀауа ари акӀвпӀ: хӀычкӀвынчва зджьакӀ рпынгьи йгьгӀаламхатӀ, ауаса гӀарбараквакӀла афинал йгькӀылымстӀ. Апхъагылара ахъазла йабамкӀызтынгьи хӀспортсмен шӀаква йхпахауа агыларта ахъазла йзынйаз Къарча район агвып йрыуата йзабакӀыз зымгӀва йрайгӀайтӀ. Абар Абаза район ахъазла йабакӀуаз ачкӀвынчва: Бала Даналь, Тобыль Алан, Солодов Данил, Уаз Дали, Лукьяшко Артур, Квырджь Малик, КапӀ Рамазан, Багъ МухӀамад, Мыква Алим, Шогьан Резуан, Датхудаев Рамиль, Кидакоев Мырзабакь, Тарасун Иосиф, Къвапсыргьан Руслан, Къвапсыыргьан Расул. ЙгӀалхӀкӀгӀапӀ Шогьан Резван йхъатачӀв дахӀврагьи – ауи анкъвакъвра апны «АйгӀайра рыцӀа йазгӀашыкъыз» абакӀгӀвыта дырпхьадзан йазалхыз согӀа гӀайырттӀ.